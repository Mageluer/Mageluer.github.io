---
layout: post
title: 养生难在去欲
category: Science
tags: [读书, 养生, 东坡志林]
author: Su_Shi
---
昨日太守杨君采、通判张公规邀余出游安国寺，坐中论调气养生之事。余云：「皆不足道，难在去欲。」张云：「苏子卿啮雪啖毡，蹈背出血，无一语少屈，可谓了生死之际矣，然不免为胡妇生子。穷居海上，而况洞房绮疏之下乎？乃知此事不易消除。」众客皆大笑。余爱其语有理，故为记之。

![]({{ '2016-08-16-yang-sheng-nan-zai-qu-yu-su-wu-mu-yang.jpg' | prepend:'/upload/posts/' | relative_url }})
