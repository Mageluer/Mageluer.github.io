---
layout: post
title: 论雨井水
category: Science
tags: [读书, 养生, 东坡志林]
author: Su_Shi
---

时雨降，多置器广庭中，所得甘滑不可名，以泼茶煮药，皆美而有益，正尔食之不辍，可以长生。其次井泉甘冷者，皆良药也。《干》以九二化，《坤》之六二为《坎》[７]，故天一为水。吾闻之道士，人能服井花水，其热与石硫黄锺乳等，非其人而服之，亦能发背脑为疽，盖尝观之。又分、至日取井水，储之有方，后七日辄生物如云母状，道士谓「水中金」，可养炼为丹，此固常见之者。此至浅近，世独不能为，况所谓玄者乎？
